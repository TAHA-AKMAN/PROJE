<div class="book-content">

<p class="no-indent">
Maria, bu olaydan sonra hastalanıp hastaneye kaldırılır. Aralarındaki ilişki karışık olmasına rağmen, Raif Efendi onun yanından bir an bile ayrılmaz. Bu durum Maria Puder’in gerçek duygularını ortaya çıkarır. Raif Efendi’nin kendisini gerçek bir aşkla, hiçbir karşılık beklemeden sevdiğini anlayan Maria, ona olan aşkını kabullenir. Birkaç gün sonra Raif Efendi’nin babası ölür. Raif Efendi, Türkiye’ye dönmek zorunda kalır. Burada işleri yoluna koyan, evinde Maria’nın kalabileceği şekilde tadilat yaptıran Raif Efendi, onun gelmesini beklemeye başlar. Ancak bir süre sonra mektuplarına da cevap alamaz olur. Türkiye’ye geleceğinin sözünü veren Maria ile Raif Efendi’nin ilişkisi bir anda sona erer.
</p>

<p>
Raif Efendi, on yıl boyunca hayal kırıklığı içinde yaşar, evlenir ve romanın başında anlatıcının gözünden gördüğümüz duruma gelir. Bir gün Almanya’dan Ankara’ya gelen bir kadından Maria Puder’in öldüğünü, üstelik kendisinden bir de kızı olduğunu öğrenir.
</p>



<p>
Bundan sonra hikâye tekrar anlatıcıya döner ve Raif Efendi’nin ölümüyle sona erer.
</p>

</div>
<span class="page-number">12</span>